---
layout: post
title: את סולארפאנקית! רגע, מה?
date: 2022-06-20 11:23:26 +0300
categories: מבוא מתורגם
pic: https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F12da795f-7a00-421b-8fae-b86a60fe7272_736x920.jpeg
alt: ציור סולארפאנקי עם בניינים גבוהים מכוסים בצמחייה וגשרים שחוצים שמיים כחולים
  כדי לחבר בין הבניינים
---
כבר שמעתן את זה בעבר. אלפי מינים נכחדים כל יום. האוקיינוסים מתחממים וגובה פני הים עולה. תנאי מזג אוויר קיצוניים קורים עכשיו יותר מתמיד. ויותר מזה, בירוא יערות נהיה מאוד פופולרי ביערות הגשם באמזונס. בקיצור: שינוי האקלים קורה. ויש לנו רק בערך שני עשורים לפתור את זה.

אבל זה לא רק עניין של אקולוגיה. עשירים נהיים עשירים יותר בזמן שעניים נהיים עניים יותר. יש פערי שכר מגדריים עצומים. באזורים מסוימים בעולם יש ילדים שנאלצים לעבוד בתנאי ניצול קשים. ויש יותר מ-20 מלחמות פעילות כרגע מסביב לעולם. אז זה נכון: אנחנו חוזים עתיד עגום. ולצערנו, נראה שלפוליטיקאים שלנו לא אכפת כל כך.

אבל התמקדות בחדשות הרעות לא מוביל אותנו לשום מקום, רק לתסכול וחרדה. למזלנו, יש תקווה. אנחנו יכולים ויכולות להתחיל לחפש פתרונות, לדמיין מחדש את העולם שלנו עם תפיסה של קיימות אקולוגית, חברתית וכלכלית. מה אם כבר היו לנו הטכנולוגיות כדי לעבור לחברה בת קיימא. מה אם, עם הטכנולוגיה הזאת (אם נשתמש בה בתבונה), עם קצת בנייה מחדש חברתית וקצת מאמץ, יכולנו לפתור את הבעיות שעומדות מולנו? כלומר, מה אם יכולנו לחיות בעולם בר קיימא לחלוטין? זה אולי נשמע כמו עולם אוטופי אבל ללא ספק עולם ששווה להילחם עליו. זה מה **שסולארפאנק** מביא לעולם: לדמיין מחדש עולם שבו הטכנולוגיות הקיימות נמצאות בשימוש עבור טובת בני האדם וכדור הארץ, ולשרטט את הצעדים הדרושים כדי שהעולם הזה יהפוך למציאות.

המונח "סולארפאנק" נטבע בשנת 2008. מאז, הוא גדל באיטיות כשעוד אנשים חיפשו חלופות לחזיונות האפלים של העתיד שהשתלטו לנו על הדמיון. זאת תנועה הוליסטית, כוללנית, שנוגעת במגוון רחב של נושאים: מאומנות לפוליטיקה, מאידיאולוגיות מופשטות לצעדים מעשיים.

יש הרבה צורות לסולארפאנק, אבל הרוב מסכימים על העקרונות הבסיסיים האלה:

* המטרה של השימוש בטכנולוגיה היא לעזור לבני האדם לשגשג יחד עם שאר החיים על פני כדור הארץ במקום להפוך לכוח שמנותק מצרכי בני האדם ויוצר שינוי עבור עצמו. אנרגיות מתחדשות, מעבר משמעותי לאופניים, תחבורה ציבורית, ודברים כמו גידול מזון בעיר נמצאים במרכז השיחה.
* אנשים יכולים לעצב את העתיד שלהם. כדי להשיג את המטרה הזאת, יש דגש על אקטיביזם, יצירה, וכישורים שנחוצים כדי ליצור שינוי חיובי, במיוחד בצורה של מעשה משותף.
* ביזור הכוח הפוליטי, לפעמים אפילו הוצאת תפקיד הממשלה כדי לחזק קהילות מקומיות

אם את או אתה מרגישים חיבור לאידיאולוגיה הזאת, זה כי אתן סולארפאנקיות גם! אז כן, עכשיו אתן יכולות לספר בגאווה לחברים והחברות שלכן שאתן חלק מהקהילה הצומחת הזאת 😎



תוכן המאמר הזה תורגם מ-[solarpunkworld](https://solarpunkworld.substack.com/), מאוד מומלץ ללכת ולקרוא שם עוד דברים או להירשם לרשימת הדיוור שלהם כדי לקבל תוכן חדש ישר למייל!